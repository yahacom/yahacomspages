<!DOCTYPE html>
<html>
<head>
    <meta charset="utf-8">
    <title>Травнева Чорногора: Львів, початок походу - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2014/05/poster_charnogora_1.jpg" alt="Травнева Чорногора" /></p>

<p>Цьогоріч на травневі свята я їздив в Карпати, хоча насправді плани були дещо інші. Однак, по усім відомим причинам в Крим зараз краще не їхати.</p>

<p>Так, ми дещо відійшли від теми. Отож, Карпати – край неймовірної природи, високогір’я та чистого повітря. Карпатські гори заворожують своєю могутністю і величчю. А як прекрасно зустрічати ранкове сонячне проміння і бачити перед собою безкрає хмарне море, котре поволі перекочує свої пишні хвилі… Ех, гори, залишитися би там назавжди, а що, ідея =)</p>

<p>Із Харкова вирішили, для початку, дістатися до Львова. Власне, у місті Лева у нас було декілька годин вільного часу до наступного поїзду в Івано-Франківськ. Цей час, певне діло, ми використали на огляд міста, дехто із учасників групи, а їх аж 16 чоловік, враховуючи мене, був тут вперше. Я ж у Львові раніше бував, однак, на Високий Замок сходив вперше. Таки дійсно, там відкриваються чудові краєвиди на місто, та людей настільки багато, що стати практично нема де.</p>

<p><a href="/content/2014/05/2_Lviv_DSC05489.jpg"><img src="/content/2014/05/2_Lviv_DSC05489.jpg" alt="Група на г. Високий Замок" /></a></p>

<p>Група на г. Високий Замок, м. Львів</p>

<p>Далі по плану – центр міста і обід, трохи погуляли по площі Ринок і прилеглих вуличках, та попрямували обідати. А потім учасники групи розійшлися хто куди – центр, Личаківське кладовище, музей, кафешки… Знову всі зустрілися на вокзалі, тут швиденький перекус, підзарядка телефонів і на поїзд до Івано-Франківська.</p>

<p>У Франик ми приїхали о четвертій ранку. Оглянути місто не було ні часу, ні бажання – всі сонні, а за годину автобус до Верховини. Загрузили ми ту маршрутку повністю, касирка ще переживала, що місця на нас всіх з наплічниками не вистачить. =)</p>

<p><strong><em>Читай також:</em></strong> <a href="/public/pohid-horhanamy" title="Похід Горганами">похід ІІ категорії складності по масиву Горгани</a></p>

<p>До Верховини їхати приблизно три години. На пів дорозі перед очима вже вимальовуються вершини гір. А ось і вершини засніженої Чорногори промайнули. Ще трохи і вже видно будиночки селища Ільці, а за ним Жаб’є розкинулося на берегах річки Чорний Черемош. Жаб’є – то стара назва Верховини, так селище міського типу іменували до 1962 року. Тут і розпочинається наш піший маршрут, і це перший день походу. Поповнюємо запаси необхідної провізії, перепаковуємо наплічники і в дорогу!</p>

<p><a href="/content/2014/05/DSC05597.jpg"><img src="/content/2014/05/DSC05597-1444x1080.jpg" alt="Дорогою з Верховини" /></a></p>

<p>Прямуємо з Верховини</p>

<p><a href="/content/2014/05/DSC_5308.jpg"><img src="/content/2014/05/DSC_5308.jpg" alt="Привал" /></a></p>

<p>Привал на березі р. Жабівська</p>

<p><a href="/content/2014/05/DSC05636.jpg"><img src="/content/2014/05/DSC05636.jpg" alt="Долаємо природні перешкоди" /></a></p>

<p>Долаємо природні перешкоди</p>

<p>З Верховини прямуємо в напрямку г. Грошовиця (1359 м над рівнем моря, масив Гринявські гори). Збоку від дороги протікає річка Жабівська і невдовзі ми виходимо до однойменного поселення. Далі потрібно знайти стежку, що виведе нас на Старий Плай. Ось тут довелося подумати – я декілька разів ходив на розвідку шляху, потім зробив висновок, що правильний поворот я пропустив. Ну нічого повертатися не далеко. Дуже скоро ми на правильній дорозі піднімаємось до поселення Плай. Разом із нами піднімається декілька місцевих жителів. Я попутно розпитав у них дорогу далі по маршруту.</p>

<p><a href="/content/2014/05/DSC_5323.jpg"><img src="/content/2014/05/DSC_5323.jpg" alt="У селищі Плай" /></a></p>

<p>У селищі Плай</p>

<p><a href="/content/2014/05/IMG_6377.jpg"><img src="/content/2014/05/IMG_6377.jpg" alt="Поряд з г. Розтоцька" /></a></p>

<p>Привал на перекус неподалік г. Грошовиця</p>

<p><a href="/content/2014/05/IMG_6368.jpg"><img src="/content/2014/05/IMG_6368.jpg" alt="Краєвид на Чорногору" /></a></p>

<p>Краєвид на Чорногору</p>

<p><a href="/content/2014/05/IMG_6378.jpg"><img src="/content/2014/05/IMG_6378.jpg" alt="Перекус" /></a></p>

<p>Отож, із шляхом все було більш-менш ясно – залишався досить стрімкий набір висоти, а потім ще декілька кілометрів по хребту. До запланованого місця ночівлі (неподалік г. Скупова) ми не дійшли – я вирішив скорочувати маршрут. Тому на ночівлю зупинилися під г. Розтоцька (1514 м н.р.м.). Власне, місцевість тут не сприятлива для встановлення наметів – всюди схили, тому довелося розбивати табір на дорозі. Вона призначена для під’їзду до колиб і в цей період року взагалі не використовується. Вже за годину на дорозі розмістилося шість наметів і були організовані місця для трьох кострищ. Неподалік місця стоянки ми знайшли джерело. Вода в ньому чиста, єдиний мінус тече досить повільно.</p>

<p><a href="/content/2014/05/IMG_6380.jpg"><img src="/content/2014/05/IMG_6380.jpg" alt="IMG_6380" /></a></p>

<p>Місце ночівлі, ранок другого дня</p>

<p>Вечоріло, поза деревами за пагорби ховалося сонце, даруючи природі і горам останнє проміння. А на зміну йому небо почали вкривати перші зірки. А ви бачили коли-небудь зоряне небо поза містом? А уявіть собі яке воно там, в горах на висоті 1300 м над рівнем моря! Ми могли спостерігати Чумацький шлях, що ледь помітно мерехтів своїми сузір’ями. Таким чином перший день мандрів добіг кінця.</p>

<p><a href="/content/2014/05/DSC_5379-1.jpg"><img src="/content/2014/05/DSC_5379-1.jpg" alt="Зоряне небо Карпат" /></a></p>

<p>Зоряне небо Карпат</p>

<p>———————————————————————————————————————————————————</p>

<p><strong>Технічна інформація</strong></p>

<p>День 1, 27.04.2014, Неділя.</p>

<p><strong><em>Денний перехід:</em></strong> смт. Верховина – с. Жабівське – г. Грошовиця – г. Розтоцька.</p>

<p><strong><em>Протяжність:</em></strong> 14,4 км (з урахуванням коефіцієнта 1,2 для гірської місцевості України).</p>

<p><strong><em>Чистий ходовий час:</em></strong> 5 год. 40 хв.</p>

<p><strong><em>Середня швидкість руху:</em></strong> 2.4 км/год.</p>

<p>У <a href="/public/travneva-chornohora-pershi-kroky-do-najvyschyh-hir" title="Травнева Чорногора: перші кроки до найвищих гір">наступній частині</a> читайте про наші пригоди другого та третього дня мандрів: селище Зелене, прикордонний КПП «Шибене» та підйом до оз. Марічейка – перші кроки по Чорногірському хребту.</p>

<p>Висловлюю подяку <a href="https://vk.com/sergey.tsenner">Сергію Ценнеру</a> та <a href="https://vk.com/id35052407">Яші Родигіну</a> за фотографії, що використовувалися у цій публікації.</p>

<p><a href="/public/travneva-chornohora-pershi-kroky-do-najvyschyh-hir" title="Травнева Чорногора: перші кроки до найвищих гір">Травнева Чорногора частина 2: перші кроки до найвищих гір</a></p>

<p><em>Якщо тобі сподобалась ця публікація натискай мені подобається та розповідай друзям у соціальних мережах, або ж став дизлайк, якщо вважаєш, що даремно втратив(ла) свій час. Скористайся для цього кнопками нижче. Залишай коментарі, мені важлива твоя думка. Також можна підписатися на новини блогу в групі <a href="http://vk.com/yahacoms_p">ВКонтакті</a>.</em></p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
