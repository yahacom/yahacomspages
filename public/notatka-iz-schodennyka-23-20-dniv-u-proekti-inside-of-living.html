<!DOCTYPE html>
<html>
<head>
    <meta charset="utf-8">
    <title>Нотатка із щоденника #23: 20 днів у проекті Inside of living - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>20 день проекту <a href="/inside-of-living">Inside of living</a>. Це ще одна визначна для мене дата. За цей час було все: веселощі і смуток за домом, пригоди та спокій, лісові стежки і автомагістралі, знайомства з багатьма цікавими людьми.</p>

<p>От, наприклад, сьогодні в одному із сіл, котре ми проходили, нас запросили в хатину, прийняли і накормили як рідних. Дуже дякуємо за це господарям, пану Григорію та пані Ніні. Світ не без добрих людей, ми в це завжди вірили, і дуже хочемо, аби в це повірили всі. Тоді нам усімжити стане легше жити. Я у цьому впевнений на всі 100%.</p>

<p>За 20 днів ми уже пройшли всю Харківську область, майже усю Полтавську, побували у багктьох селах, посерепоселеннях, селищах міського типу та містах. Серед них: Харків, Полтава, Краснокутськ, Котельва, Опішня, Коротич, Решетилівка, Диканька, Шарівка та цей список можна продовжувати ще довго.</p>

<p>До усіх цих поселень нас приводили широкі магістралі, вузькі стежинки, грунтові дороги, лісові просіки, мости та бездоріжжя. За 20 днів ми вже пройшли 435 кілометрів. В середньому, це 24 км/день, не враховуючи днівки. Бували дні, коли ми проходили і по 30 км.</p>

<p>А ночівлі такі цікаві бували, аж сміх. І в лісі, і на схилах горбів, і в полях чи лісо-посадках. Якось ночували на дачній території, але попередньо поговорили з дачниками.</p>

<p>Про все це я буду писати у своїх блогах з проекту Inside of living. До слова, вони вже давненько не виходили. Справа в тому, що тиждень був напружений як фізично, так і технічно – відсутність можливості підзарядки та інтеренту. Сподіваюся, найближчим часом публікувати більше новин.</p>

<p>І ще раз скажу про знайомства з людьми. Це те основне, заради чого ми йдемо. Кожна зустріч мотивує нас йти далі. На шляху нам траплялися лише патріоти України, люди, котрі хочуть жити в мирі, так само як і ми. Нам не потрібна війна!</p>

<p>Дуже приємно спілкуватися з дітьми. Бувало, проходимо селом, сядемо на привал і дітки підходять розпитати хто ж ми такі. Дехто з них ніколи й не бачив туристів з великими рюкзаками. Було навіть, що просили у нас автографи, і ми, звісно, залишали їм свої візитівки з підписами. Село Рокита, привіт вам! Будемо пам’ятати вас завжди. =)</p>

<p><img src="https://pp.vk.me/c621926/v621926777/28775/s_jWKfbSYBo.jpg" alt="" /></p>

<p><em>Фото Ольги Соловйової</em></p>

<p>Такі події надихають йти далі, бачити, запам’ятовувати, писати і розповідати про Україну усьому світ! Адже це наша земля, для когось така невідома…</p>

<p>Подорожуйте та пізнавайте Україну – це прекрасно!</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
