<!DOCTYPE html>
<html>
<head>
    <meta charset="utf-8">
    <title>Франко Фест 2012 &#8211; власна думка - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Отож, 27-29 липня в Нагуєвичах, рідному селі Івана Франка, пройшов фестиваль української музики. Хочу розповісти свої враження від програми та організації. Вибачайте, що пишу із запізненням, оце тільки знайшов час…</p>

<p>За словами організаторів, з офіційного сайту <a href="http://frankofest.org.ua">frankofest.org.ua</a>, можемо дізнатися:</p>

<blockquote>
  <p>«Франко Фест» – це в першу чергу грандіозне культурно-мистецьке дійство, яке триватиме 3 дні, і протягом цього часу ви матимете змогу насолоджуватися музикою сучасних українських гуртів, творчістю відомих письменників, поетів та митців. Театрали відкриватимуть для гостей фестивалю щораз іншого, цікавішого та насправді модного Франка. Тому метою фестивалю є актуалізація та популяризація творчості нашого Каменяра і створення йому якісно нового іміджу одного з найкращих та найпрогресивніших українців!</p>
</blockquote>

<div class="wp-caption alignleft" style="width: 210px">![](http://cs316329.userapi.com/g39939874/a_d805730b.jpg "Афіша Франко Фесту")Афіша Франко Фесту

</div>
<p>Ну що ж, ідея хороша, ось тільки ближче до вечора п’яній тусовці під сценою якось глибоко до задниці той Франко і все решту… Однак, як би там не було, моя думка – фестиваль вдався. Для нього було вибране чудове місце проведення (щоправда поле надто горбате і спати в наметі було не комфортно). В Нагуєвичах можна було відвідати Музей-садибу Франка, походити алеєю казок та стежками Франка.</p>

<p>Під час фестивалю навіть зафіксували декілька рекордів України, а саме експертами книги рекордів України було зафіксовано наймасовіше читання вірша Франка “Ой ти дівчино з горіха зерня…”, який одночасно читало 30 000 чоловік. За деякими даними на фестивалі побувало 40 000. І ще один рекорд – художня інсталяція – 8-ми метрова піраміда з малюнків на твори Франка.</p>

<div class="wp-caption alignright" style="width: 230px">![](http://zik.ua/gallery/intxt/i/m/img_3227.jpg "Рекордна художня інсталяція (фото zik.ua)")Рекордна художня інсталяція (фото zik.ua)

</div>
<p>Програма фестивалю була насичена і це добре, люди весь час могли чимось зайнятися. Все ж, багато залишалося в наметовому містечку, тому денні заходи потрібно більше популяризувати. Вечірня програма порадувала дуже сильно, хоча, на мою думку, була дещо затягнутою. і Розташування гуртів-хедлайнерів якесь дивне. Ну навіщо найочікуваніших Скрябіна і Тартака ставити в перший і другий дні?</p>

<p>Тепер щодо недоліків в організації. Ті хто були на інших фестах скажімо Підкамінь або ЗахіД чи Fort.Missia ті знають, що воду людям безперервно постачають через крани. Тут же все було навпаки, приїде машина три рази на день і на тому вся вода, так ще і стояти в черзі по 30-40 хвилин на палючому сонці. Надіюсь наступного разу організатори вирішать цю проблему. Інше питання, чому біотуалети тільки біля сцени і при вході на фестивальне поле? А що робити людям в наметовому? Адже, там, на окраїні, бігати далеко і я розумію що збоку ліс, але в лісі тако наметове містечко… Це також давало свої незручності. Перераховані проблеми є досить важливими, імхо.</p>

<p>Ну і останнє, Франко Фест пройшов… а таймер на сайті працює і далі, незрозуміло, що він там відраховує…</p>

<p>Висновок: Франко Фест – хороший фестиваль і для першого разу зроблений непогано… Надіюсь в наступному році організатори виправлять свої помилки… Бажаю їм успіхів і натхнення. Творіть такі дива, а ми прийдемо подивимось і подякуємо.</p>

<p>Переглянути фото з Франко Фесту ви можете на моїй сторінці ВК, пізніше дам посилання на веб альбоми Гугла.</p>

<p>Нагадую, що на сайті почав діяти розділ <a href="/tourism" title="Туризм">Туризм</a>.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
