<!DOCTYPE html>
<html>
<head>
    <meta charset="utf-8">
    <title>Inside of living: день #3, Харків - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="" /></p>

<p>Ми у Харкові, і цей день присвячений переходу з одного кінця міста в інший. За попередні два дні ми достатньо натомилися, а зранку Настя повідомила, що</p>

<p>потягнула ногу. І ми вирішили максимально спростити ходовий день, бо інакше проект може бути призупинений – здоров’я важливіше.</p>

<p>Оля придумала операцію по звільненню нас від тяжкої ноші – рюкзака, на цей день. Завдання полягало у тому, щоб залишити наші наплечники у одному місці у Харкові. Ним став мій гуртожиток. А потім ввечері друг Олі, та уже і наш друг, помічник проекту і, можливо, майбутній учасник Міша привезе рюкзаки до нас на вписку ввечері, коли ми прийдемо туди пішки. Окреме спасибі моєму другу і одногрупнику Федіру за допомогу у переміщенні рюкзаків з гуртожитку у машину. =)</p>

<p>Таким чином ми гуляли по місту необтяжені речами. Не знаю з чим то зв’язано, але ми постійно їли, поволі переміщуючись по вулицях, заходили то в одну кафешку, то в іншу…</p>

<p>Трохи про маршрут. Від Білгородського шосе ми йшли у парк Горького по дитячій залізниці. До слова, у парку до нас долучився мій з Яшею знайомий – Толік. Далі йшли в центр, пофотографували різні цікавинки. Я живу у Харкові вже декілька років, тому все те для мене уже знайоме.</p>

<p>Мені сподобалась виставка у Інформаційно-виставкому центрі “Бузок”. Там виставлялись картини і скульптури із заліза. Виглядає дуже своєрідно, по особливому і дійсно якось зачіпає душу. Частину з того ви зможете побачити на блозі.</p>

<p>Із центральних пам’яток проходили площу Свободи, 50-ту паралель, каскад (фонтан в саду Шевченка), пам’ятник Кобзарю, площу Конституції.</p>

<p>Звісно, за один день усього не побачити, тим більше, коли це все потрібно відзняти. А часу у нас справді було мало. Коли ми йшли по вулиці Полтавський шлях у напрямку Пісочина, сонце вже йшло до горизонту.</p>

<p>А у Пісочині на нас чекала вписка. Нас дуже гостинно зустріли. Власне, на розмові із коучсерфером Ігорем завершився ще один похідний день проекту.</p>

<p>Підсумовуючи, третій день був досить легким, ми пройшли близько 20 км. Час переходу розтягнувся, бо багато і довго їли та знімали. =) Настя і Оля познайомилися із нашим харківським чарівником, директором місцевого філіалу школи Хогвартс. Детальніше про це дивіться на YouTube каналі проекту.</p>

<p>До зустрічі у наступній статті.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
