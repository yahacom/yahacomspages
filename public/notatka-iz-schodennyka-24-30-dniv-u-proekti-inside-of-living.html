<!DOCTYPE html>
<html>
<head>
    <meta charset="utf-8">
    <title>Нотатка із щоденника #24: 30 днів у проекті Inside of living - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Раз на 10 днів я пишу невеличкий звіт про те що з нами відбувалось та свої враження. І от, 30-й день проекту. Зараз я пишу ці рядки в 32 день на привалі біля магазину. Ми у Київській області! До столиці України нам залишилось декілька десятків кілометрів та пару ходових днів.</p>

<p>Десятка минулих днів, звичайно, принесла нові чудові пригоди та враження. Ми переправлялися на паромі чарез річку Сула. Відвідали молочну ферму. І з її власником Олександром познайомились випадково. Там нас пригостили дуже смачним молоком.</p>

<p>Найбільше запам’яталося несподіване знайомство із завучем Кообівської школи – паном Петром. Це та людина, котру дійсно можна назвати справжнім педагогом. Пан Петро пише прекрасні вірші і дуже змістовні оповідання, та, на жаль, не публікує.</p>

<p>У Семенівці познайомилися із жіночкою Євою. Вона також пише вірші. Пише просто так, для себе. Її вірші зворушили Настю і Олю до сліз.</p>

<p>Також добре запам’яталося село Лукашівка. Там, фотографуючи школу, знайомимося з дітьми. Настя записала для них на аркуші паперу назву нашого проекту, і дітвора переписувала і фотографувала, кожен собі. Нам дуже приємно. І село дуже патріотичне і красиве.</p>

<p>У той же день познайомилися з чудовими людьми Іваном і Віталієм із села Великі Канівці. Як казав Іван, коли нас побачив: “Уловив натуральних туристів”. =) Спасибі Віталію за молоко!</p>

<p>У селі Снігурівка спілкувалися із чудовою жінкою Іриною Василівною. Спасибі їй за мед та продукти.</p>

<p>Усе це доводить – в Україні є добрі люди. І я хочу, аби про це знали всі!</p>

<p>Тридцять днів для мене – це вже означає закінчення моєї участі у проекті, бо я іду лише до Києва. Як завжди, час летить невпинно, і той місяць, що на початку здавався довгим і неосяжним, пробіг дуже швидко. Я би дуже хотів залишитися в проекті до кінця, пройти всю Україну пішки. Та обставини діяти інакше.</p>

<p>Я сумую за своїми друзями, колегами в Профспілці студентів. Тому хочеться і додому повернутися. Але наразі я ще в проекті, в лісі, біля багаття насолоджуюсь чистим повітрям соснового лісу і горням гарячого чаю з печивом.</p>

<p>Подорожуйте Україною, у нас є що відвідати та де відпочити!</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
