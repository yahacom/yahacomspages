<!DOCTYPE html>
<html>
<head>
    <meta charset="utf-8">
    <title>Inside of living: день #12, село Опішня - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="poster_inside_of_living" /></p>

<p>Полтавський край славний своїми традиціями і гончарством. Саме такі висновки я зробив після відвідування селища Опішня. Його ще називають столицею гончарства в Україні. Воно і не дивно, тут декілька музеїв гончарства, садиб-музеїв відових гончарів.</p>

<p>У Опішні нас зустрів Саша. Його контакт нам також дав <a href="/public/inside-of-living-den-10" title="Inside of living: день #10">Микола із Краснокутська</a>. Саша – місцевий підприємець та активіст. Розвиває туризм у цьому районі. Має таке чудове та затишне місце як Туристичний комплекс “Старий хутір”.</p>

<p>На “хуторі” є декілька хатин, зроблених в українському стилі і в середині все традиційно українське. Меблі старі, відреставровані. Заходиш до хатини і ніби потрапляєш у минуле, таке тепле і приємне. У цих хатках можна зупинитися як у готелі. Тут є усі геобхідні зручності і харчування.</p>

<p>Також ми побували у салоні студії Лялина Світлиця. І це також дякуючи Саші – самі б, мабуть, випустили із уваги. Лялина Світлиця – це така собі хатина музей, де зібрані автентичні українські речі. Тут і посуд, і одяг, і меблі. Господар Анатолій продемонстрував нам відремонтовану керамічну тарілку. У осколках були просверлені дірочки і зв’язані металевим дротом. Такою дорогою була тарілочка для її власників. Збором предметів займається Олена – дружина Анатолія. Це її хоббі і видно, що Олена відноситься до цієї справи з душею.</p>

<p>Далі їдемо оглядати “Старий хутір”. Заходжу туди як у музей. Важко повірити, що тут можна зупинитися як у готелі і жити, відпочивати та насолоджуватися природою. Мені дуже там сподобалося, тому я рекомендуюзавітати до “Старого хутора”, коли часом будете в Опішні.</p>

<p>Час повертатися до нашого маршруту. Просимо Сашу підкинути нас до місця старту, домовилися про рюкзаки, аби Саша привіз нам до місця ночівлі.</p>

<p>Гуляємо Опішнею і потрапляємо до Національного музею гончарства. Я був дуже здивований з його розмірів. Він дуже велетенський і, на жаль, нам не вистачало часу, аби оглянути його повністю. Таким чином, до мого списку місць додався і музей гончарства. Сюди я повернуся обов’язково, та і на “Старому хуторі” позависати також хочеться. =) Із того, що хотілося б сказати про музей гончарства, там представлені різні гончарні вироби, скульптури, картини майстрів із усієї України. Загалом, дуже красиво. Персонал привітний та доброзичливий. Пропонували нам чаю. Також, там можна спробувати погончарювати.</p>

<p>Час дивна штука, і його постійно не виатачає, коли він так необхідний. Так і в проекті, ми би хотіли побачити більше, відзняти та показати Україні. Але не на все вистачає часу. От і нам доводиться йти далі, але ми ще повернемося. =)</p>

<p>Крокуючи Опішнею, ще раз пройшли повз Лялину Світлицю. Олена бажає нам щасливої дороги. Так приємно. Потім думали зайти ще до одного музею, та він вже був зачинений – п’ятниця, та ще і свято 1-го травня. Так, потроху, виходимо із селища.</p>

<p>За Опішнею у нас був не дуже цікавий відрізок шляху вздовж дороги до села Великі Будища. Там, у придорожньому магазині, купили продуктів на вечір та пішли далі. Починає темніти, Саша привіз нам наші рюкзаки та декілька літрів води.</p>

<p>Ночували у шикарному лісі неподалік дороги. А наступного дня у нас по плану Диканька і Полтава.</p>

<p><strong>Технічна інформація</strong></p>

<p><em>Перехід:</em> с. Опішня – с. Диканька.</p>

<p><em>Дистанція:</em> 22,3 км.</p>

<p><em>Чистий ходовий час:</em> 4 год 28 хв.</p>

<p><em>Середня швидкість руху:</em> 5 км/год.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
