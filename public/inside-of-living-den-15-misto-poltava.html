<!DOCTYPE html>
<html>
<head>
    <meta charset="utf-8">
    <title>Inside of living: день #15, місто Полтава - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="poster_inside_of_living" /></p>

<p>Цього дня ми подалися гуляти Полтавою. Дома толком їсти не було чого, тому вирішили перекусити у кафешці. Поїхали одразу до центру Полтави і там надибали затишний ресторанчик.</p>

<p>Гуляючи центром, одразу пішли на Соборну площу до Білої альтанки. Дуже популярне місце серед туристів. І не випадково, адже тут надзвтчайно красиво. Навколо скверу розпускається бузок, а вітер розносить його п’янкий аромат. Тільки за це я вже хочу повернутися в Полтаву ще раз.</p>

<p>Поряд знаходиться хата-музей Котляревського, відомого українського письменника. Звісно, і туди ми заглянули. Експозиції цікаві, але без екскурсії злвсім не зрозумілі. Шкода, але у нас не було часу на неї.</p>

<p>Навпроти музею пам’ятник знаменитій полтавській галушці. У кожному місті, мабуть, є таке місце, біля якого фотографуються усі. І ці кадри зовсім не відрізняються оригінальністю. Аде ж потрібно зробити там світлину. Так і цей пам’ятник галушці – своєрідний символ міста Полтава.</p>

<p>З оглядин центру Полтави ми поїхали здавати квартиру, а далі на маршрут. Артем також йшов з нами. Перехід був не самим цікавим. Йшли спальними районами Полтави. А потім вийшли на трасу Київ-Харків. Там Артем нас покинув. Йому потрібно було повернутися в центр по машину, аби привезти нам рюкзаки.</p>

<p>По трасі ми йшли не дуже довго, поки Артем привіз наші речі. Було це десь перед Абазівкою. А вже звідти, попрощавшись з ним, ми пішли до села Витівка. Йти дорогою було непогано – половина полотна ремонтувалася, по ній і йшли. Діло йшло до вечора, тому сонце не сильно пекло.</p>

<p>До Витівки не доходили. Стали на ночівлю в дачному кооперативі. Там булт досить багато закинутих ділянок. Ми все ж відшукали дачників, аби попередити про наші плани на ночівлю та набрати води. Зазвичай, такі кооперативи охороняються. Наш не виключення, але, як виявилося, міліціонери пішли до геологів <s>бухати</s> поговорити про геологію. =) дідусь, з яким ми спілкувались, спочатку відносився до нас з підозрою, але, поговоривши з нами, змінив свою думку. Водичку також набирали у нього.</p>

<p>Ночівля там була крутою. Є лісок і дрова. Неподалік залізниця. І там досить часто проїздили потяги. Це створювало особливу атмосферу. Коли стемніло, Оля пішла робити красиві нічні фото. Вийшли шикарні світлини.</p>

<p>Так і закінчився цей ходовий день. Ми на декілька кілометрів ближче підійшли до Києва.</p>

<p><strong>Технічна інформація</strong></p>

<p><em>Перехід:</em> м. Полтава – с. Витівка.</p>

<p><em>Дистанція:</em> 21,1 км.</p>

<p><em>Чистий ходовий час:</em> 3 год 46 хв.</p>

<p><em>Середня швидкість руху:</em> 5,6 км/год.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
