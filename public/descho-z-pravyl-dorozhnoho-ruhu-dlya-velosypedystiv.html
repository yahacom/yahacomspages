<!DOCTYPE html>
<html>
<head>
    <meta charset="utf-8">
    <title>Дещо з правил дорожнього руху для велосипедистів - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Я знаю багато велосипедистів, але тільки одиниці з них читали хочаб ті положення правил, що стосуються саме велосипедистів. Тому вирішив викласти тут витримки з ПДР України 2011-2012.</p>

<p><strong><em>1. ЗАГАЛЬНІ ПОЛОЖЕННЯ</em></strong></p>

<p><em><a href="/public/descho-z-pravyl-dorozhnoho-ruhu-dlya-velosypedystiv/vechernaya_doroga"><img src="/content/2012/06/vechernaya_doroga-e1338626880405-150x150.jpg" alt="" title="vechernaya_doroga" /></a>1.1. Ці Правила відповідно до Закону України “Про дорожній рух” встановлюють єдиний порядок дорожнього руху на всій території України. Інші нормативні акти, що стосуються особливостей дорожнього руху (перевезення спеціальних вантажів, експлуатація транспортних засобів окремих видів, рух на закритій території тощо), повинні грунтуватися на вимогах цих Правил.</em></p>

<p><em>1.2. В Україні установлено правосторонній рух транспортних засобів.</em></p>

<p><em>1.3. Учасники дорожнього руху зобов’язані знати й неухильно виконувати вимоги цих Правил, а також бути взаємно ввічливими.</em></p>

<p><em>1.4. Кожний учасник дорожнього руху має право розраховувати на те, що й інші учасники виконують ці Правила.</em></p>

<p><em>1.5. Дії або бездіяльність учасників дорожнього руху та інших осіб не повинні створювати небезпеку чи перешкоду для руху, загрожувати життю або здоров’ю громадян, завдавати матеріальних збитків.</em></p>

<p><em>Особа, яка створила такі умови, зобов’язана негайно вжити заходів до забезпечення безпеки дорожнього руху на цій ділянці дороги та вжити всіх можливих заходів до усунення перешкод, а якщо це неможливо, попередити про них інших учасників дорожнього руху, повідомити підрозділ міліції, власника дороги або уповноважений ним орган.</em></p>

<p><em>1.6. Використовувати дороги не за їх призначенням і встановлювати засоби організації дорожнього руху дозволяється лише за узгодженими з Державтоінспекцією рішеннями власників доріг або уповноважених ними органів.</em></p>

<p><em>1.7. Водії, пішоходи та пасажири зобов’язані бути особливо уважними до таких категорій учасників дорожнього руху, як діти, люди похилого віку та особи з явними ознаками інвалідності.</em></p>

<p><em>1.8. Обмеження в дорожньому русі, крім передбачених цими Правилами, можуть бути запроваджені в установленому законодавством порядку.</em></p>

<p><em>1.9. Особи, які порушують ці Правила, несуть відповідальність згідно із законодавством.</em></p>

<p><strong><em>6. ВИМОГИ ДО ВОДІЇВ ВЕЛОСИПЕДІВ</em></strong></p>

<p><em>6.1. Рухатися по дорозі на велосипедах дозволяється особам, які досягли 14-річного віку.</em></p>

<p><em>Для водіїв велосипедів місцевими органами виконавчої влади може бути встановлена картка, в яку заноситься інформація про водія і яку водії велосипедів у такому разі повинні мати при собі.</em></p>

<p><em>6.2. Велосипеди повинні бути обладнані звуковим сигналом та світлоповертачами: спереду – білого кольору, по боках – оранжевого, ззаду – червоного.</em></p>

<p><em>6.3. Для руху в темну пору доби та в умовах недостатньої видимості на велосипеді необхідно увімкнути ліхтар (фару).</em></p>

<p><em>6.4. Водії велосипедів, рухаючись групами, повинні їхати один за одним, щоб не заважати іншим учасникам дорожнього руху.</em></p>

<p><em>Колона велосипедистів, що рухається по проїзній частині, повинна бути розділена на групи (до 10 велосипедистів у групі) з дистанцією руху між групами 80-100 м.</em></p>

<p><em>6.5. Водії велосипедів можуть перевозити лише такі вантажі, які не заважають керувати транспортним засобом і не створюють перешкод іншим учасникам дорожнього руху.</em></p>

<p><em>6.6. Якщо велосипедна доріжка перетинає дорогу поза перехрестям, водії велосипедів зобов’язані дати дорогу іншим транспортним засобам, що рухаються по дорозі.</em></p>

<p><em>6.7. Водіям велосипедів <strong>забороняється</strong>:</em></p>

<p><em>а) керувати велосипедом з несправним гальмом, звуковим сигналом, а в темну пору доби і в умовах недостатньої видимості – з неувімкненою фарою і заднім ліхтарем чи без світлоповертачів;</em></p>

<p><em>б) рухатися по автомагістралях і дорогах для автомобілів, а також по проїзній частині, коли поряд є велосипедна доріжка;</em></p>

<p><em>в) рухатися по тротуарах і пішохідних доріжках (крім дітей до 7 років на дитячих велосипедах під наглядом дорослих);</em></p>

<p><em>г) під час руху триматися за інший транспортний засіб;</em></p>

<p><em>ґ) їздити не тримаючись за руль та знімати ноги з педалей (підніжок);</em></p>

<p><em>д) перевозити пасажирів на велосипеді, за винятком дітей до 7 років, на додатковому сидінні, обладнаному надійно закріпленими підніжками;</em></p>

<p><em>е) буксирування велосипедів;</em></p>

<p><em>є) буксирування причепа, не передбаченого для експлуатації з цими транспортними засобами.</em></p>

<p><em>6.8. Водії велосипедів повинні виконувати вимоги інших пунктів цих Правил, що стосуються водіїв або пішоходів і не суперечать вимогам цього розділу.</em></p>

<p>Ось тут є чудовий сайт з повними правилами, що постійно оновлюються. Рекомендую почитати повністю. <a href="http://pddua.com/ua/">http://pddua.com/ua/</a></p>

<p><strong>Катай відповідально!</strong></p>

<p><a href="/public/descho-z-pravyl-dorozhnoho-ruhu-dlya-velosypedystiv/up63766-725a0b8c36"><img src="/content/2012/06/up63766-725a0b8c36-300x156.jpg" alt="Знак Велосипедні доріжки" title="up63766-725a0b8c36" /></a></p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
