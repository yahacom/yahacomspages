<!DOCTYPE html>
<html>
<head>
    <meta charset="utf-8">
    <title>Inside of living: старт, день #1 - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/04/poster_day1.jpg" alt="poster_day1" /></p>

<p>Місто прокидається. А разом із ним прокидаємось і ми, учасники проекту Inside of living. Сьогодні дуже важливий день – старт проекту, перші кроки по безмежних просторах неньки України вздовж нашого непростого і довгого маршруту.</p>

<p>Починаємо від прикордонного пункту в селі Стрілече. Першим із сторонніх людей, котрому потрібно біло пояснювати, що ми робимо і для чого, був прикордонник. Стандартна перевірка документів, а потім розговорилися.</p>

<p>Далі ми ходили-бродили до с. Глибоке, вздовж Тарв’янського водосховища. Там довелося пройти декілька зайвих кілометрів, обходячи заболочені ділянки. Потім на маршруті село Липці.</p>

<p>Там поспілкувалися із вчителькою місцевої ЗОШ ім. П.В. Щепкіна. Вона розповіла, про те, що Щепкін – один із директорів школи. Він вкладав власні кошти у розбудову та розвиток школи. Погодьтеся, таке буває нечасто. Трохи згодом зустріли двох відпочиваючих жіночок. З яким емоційним здивуванням вони реагували на нашу розповідь про проект Inside of living слова не передати. Ми зняли це на відео, і по ідеї, скоро має вийти перший відео-блог, тому підписуйтесь на <a href="https://www.youtube.com/channel/UCfipPRq4sb2oiBg-fQA4yww/videos">наш канал на YouTube</a> щоб не проґавити.</p>

<p>Прогрес розмірено крокує Україною, поширюючись із великих міст у села. Так, в селі Жовтневе більшість старших людей знають що таке «селфі» і YouTube, та охоче залишали коментарі на камеру.</p>

<p>Від Жовтневого не так багато залишалося до нашого місця ночівлі. Хоча, зупинилися ми не в запланованому місці. Але це не так важливо, адже, у нас не спортивний похід.</p>

<p>Власне, таким був перший день подорожі через всю Україну. Ми всі з нетерпінням чекаємо продовження, нових зустріей з місцевими жителями. А також чекаємо коментарів від вас, дорогі читачі і підписники! Нам справді цікаво і важливо знати вашу думку.</p>

<p><a href="/content/2015/04/IMG_4672.jpg"><img src="/content/2015/04/IMG_4672.jpg" alt="Малий Михайлик" /></a></p>

<p>Традиційно для мого блогу, я закінчую статтю технічною інформацією.</p>

<p><em>Перехід; с. Стрілеча – с. Жовтневе.</em></p>

<p><em>Дистанція: 26,5 км.</em></p>

<p><em>Чистий ходовий час: 5 год 31 хв.</em></p>

<p><em>Середня швидкість: 4,6 км/год.</em></p>

<p>P.S. Порадувала погода. Усі дощі, які були по пронозах оминали нас боком. Здивував сніг. Так, сніг 20 квітня. Видовище було цікаве. Ще здалеку ми бачили як насувається сиво-біла стіна. Хоча, спочатку сплутали її з дощем.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
