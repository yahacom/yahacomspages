<!DOCTYPE html>
<html>
<head>
    <meta charset="utf-8">
    <title>У Городному  відгримів сКОЛОт FEST &#8211; власна думка - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/06/Untitled-1.jpg" alt="skolot logo" /></p>

<p>Цього вікенду я файно відпочив на сКОЛОт фесті. Вперше я відвідував такий захід на східній Україні. Власне, локація фестивалю – село Городне Краснокутського району Харківської області. Особливість цього місця – наявність так званих “співаючих” терас, унікального архітектурного об’єкту, що завдяки своїй формі має цікавий акустичний ефект (детальніше про тераси я писав у своїй <a href="/public/inside-of-living-den-10" title="Inside of living: день #10">публікації із проекту Inside of living</a>).</p>

<p><a href="/content/2015/06/IMG_20150628_195541.jpg"><img src="/content/2015/06/IMG_20150628_195541.jpg" alt="Головна сцена" /></a></p>

<p>Про фестиваль я довідався із соціальних мереж та від одного з організаторів – Станіслава Вьюнника. До слова, з ним я також <a href="/public/inside-of-living-den-9" title="Inside of living: день #9">познайомився у проекті Inside of living</a>. Тільки від одного того факту, що Станіслав та його колега Микола Пазич роблять цей фестиваль, я був на 100% впевнений, що буде дуже і дуже круто.</p>

<p>По суті, фестиваль одноденний, тож в неділю вдень я із своїми друзями погрузилися в автобус із Харкова. Вже ввечері ми були на місці. В дорозі одна прикрість – у нас сперли бараболю з печивом, а може то ми так провтикали. В Городному є магазин, тож голодними не залишились. Зе весь час фестивалю незручностей завдавала лише погода, постійно йшли короткочасні дощі. Але ж, не погода створює настрій, а ми самі, тому, недовго думаючи заходилися облаштовувати табір трохи вище самих терас.</p>

<p><a href="/content/2015/06/NAgGaNYOb2U.jpg"><img src="/content/2015/06/NAgGaNYOb2U.jpg" alt="Наш табір" /></a></p>

<p>Звісно, можна було поставитися і на самих терасах, але ми компанія досить гучна тому вирішили не заважати іншим. =) Повечеряли та пішли фестивалити.</p>

<p>Ще з обіду на сцені сКОЛОт фесту виступали різні місцеві гурти, а от ближче до вечора почали виходити більш відомі. Серед них: гурт “СХІД СОНЦЯ” із м. Суми, Харківський гурт “Bandurband” та “Онейроїд” місто Полтава. Нажаль, виступу гурту “2.5.5.” ми не застали, а от під ритми двох останніх відірвалися на славу! Особисто мені найбільше сподобався виступ хлопців та дівчат із Bandurband’у. На кожному з фестивалів я намагаюся після виступу поспілкуватися із артистами за сценою, можливо, взяти автограф чи зробити фото. А цього разу моя колекція сувенірів поповнилася медіаторами гітаристів Bandurband’у і Онейроїду.</p>

<p><a href="/content/2015/06/mediators.jpg"><img src="/content/2015/06/mediators.jpg" alt="Медіатори" /></a></p>

<p>Дуже круто, що людям дозволили відриватися прямо під сценою, без усіляких загорож і живих міліцейських ланцюгів. Хоча спроба організувати останній була.</p>

<p><a href="/content/2015/06/bqIDXx9faJ4.jpg"><img src="/content/2015/06/bqIDXx9faJ4-1920x1264.jpg" alt="Повертаємось додому" /></a></p>

<p>Загалом у мене залишилися тільки хороші враження про фестиваль! Я дуже радий, що такий захід відбувся саме у Харківській області. Дуже хочеться, щоб фестиваль отримав своє продовження, розвивався та збирав навколо себе публіку з усієї України та світу. Організаторам бажаю наснаги, креативу і цікавих ідей для майбутніх фестивалів і заходів. Дякую вам, що розвиваєте наш край!</p>

<p><a href="/content/2015/06/IMG_20150629_172121.jpg"><img src="/content/2015/06/IMG_20150629_172121.jpg" alt="Баттл карематами" /></a>В очікуванні автобуса, був влаштований баттл карематами! =)</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
