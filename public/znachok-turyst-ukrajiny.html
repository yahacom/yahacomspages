<!DOCTYPE html>
<html>
<head>
    <meta charset="utf-8">
    <title>Значок &#8220;Турист України&#8221; - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>У цій статті хочу розповісти про значок «Турист України», який він та для чого взагалі його придумали, а також розповім, які нормативи потрібно виконати для отримання значка.</p>

<p><a href="/content/2014/07/tourist_of_Ukraine.png"><img src="/content/2014/07/tourist_of_Ukraine.png" alt="Макетний вигляд значка" /></a></p>

<p>Отож, до справи. Значок «Турист України» – це щось типу «ачівки», норматив на його отримання не є складним. Тому і значок отримати може практично кожен. Чого ж ми не бачимо на вулицях людей з тим значком? Єдина причина в тому, що більшість туристських груп не реєструють свої мандрівки офіційно. Хтось вважає, що реєстрація мандрівки то складна справа, хтось просто йде в похід і не хоче морочити голову папірцями та складанням звіту після походу, а хтось навіть не підозрює, що мандрівку можна зареєструвати і в подальшому отримати спортивний розряд і значок. Є, звичайно, і ще одна причина – значків реально дуже мало, бо виготовляють їх великими партіями (1000 і більше) в котрі хтось має вкласти свої гроші і потім вже реалізовувати значки в місцеві туристські осередки, спортивні клуби та інші організації.</p>

<p>Давайте поговоримо про завдання і мету того всього. Згідно з положенням про значок «Турист України» виконання нормативів має сприяти:</p>

<ul>
  <li>популяризації і пропаганді спортивного туризму;</li>
  <li>залучення широких верств населення України до здорового способу життя;</li>
  <li>формуванню національної свідомості, любові до рідної землі та її історичного минулого, охороні навколишнього середовища;</li>
  <li>розвитку патріотичних, морально-вольових та фізичних якостей.</li>
</ul>

<p>В принципі я з цим згідний, однак, для третього пункту варто підготувати додаткові спеціалізовані програми заохочення. Що стосується популяризації і заохочення до участі в спортивних походах – це працює, перевірив на власному досвіді. Я свій значок ношу постійно, і реально багато людей цікавиться що то таке і як можна отримати такий самий. В подальшому з кимось із тих людей я йшов в похід. Бували випадки, що мені пропонували продати значок, звичайно, я відмовився від такого. Адже цей значок потрібно саме заробити.</p>

<p>А щоб отримати значок потрібно всього-на-всього на протязі року побувати в одному чи декількох офіційно зареєстрованих в МКК походах сумарною тривалістю менше п’яти днів. А ось протяжність маршруту того походу чи походів вже розжується в залежності від виду туризму та способу пересування (дивіться таблицю).</p>

<table>
  <thead>
    <tr>
      <th>Способи та засоби пересування</th>
      <th>Загальна протяжність, км (не менше)</th>
    </tr>
  </thead>
  <tbody>
    <tr>
      <td>Пішки</td>
      <td>75</td>
    </tr>
    <tr>
      <td>На лижах</td>
      <td>75</td>
    </tr>
    <tr>
      <td>По воді (байдарки, плоти, катамарани, у т.ч. під вітрилами)</td>
      <td>100</td>
    </tr>
    <tr>
      <td>Велосипедом</td>
      <td>150</td>
    </tr>
    <tr>
      <td>Кіньми</td>
      <td>150</td>
    </tr>
    <tr>
      <td>Мотоциклом (зараховується тільки водіям)</td>
      <td>500</td>
    </tr>
    <tr>
      <td>Автомобілем (зараховується тільки водіям)</td>
      <td>1000</td>
    </tr>
  </tbody>
</table>

<p>Варто зазначити, що можуть здійснюватися комбіновані подорожі, відповідно з тим і буде перераховуватися необхідний кілометраж в день (в залежності від способу пересування). Є ще декілька нюансів. Якщо похід в гірській місцевості, а туристи пересуваються пішки або на лижах, то норматив можуть знизити, але не більше ніж на 15 км. Якщо туристи подорожують влітку, то учасники мандрів повинні провести у польових умовах не менше ніж дві ночівлі. Маршрут походу повинен передбачати знайомство з історичними пам’ятками, якщо в загальному, то має вестись певна краєзнавча робота. Останню вимогу ввели для реалізації третього пункту мети і завдання, що в цілому правильно, а походи із краєзнавчою складовою стають набагато цікавішими.</p>

<p><a href="/content/2014/07/DSCF6056.jpg"><img src="/content/2014/07/DSCF6056.jpg" alt="Значки і посвідчення" /></a></p>

<p>Учасники моєї групи отримали посвідчення і значки, <a href="/public/pohid-karpatamy-osmoloda-volovets" title="Похід Карпатами – Осмолода-Воловець">похід І к.с. Осмолода-Воловець</a></p>

<p>Таким чином, для отримання значка достатньо пройти один <a href="/tourism/sportyvnyj-turyzm-zvannya-ta-rozryady" title="Спортивний туризм, звання та розряди">похід 3 ступені складності</a>, або декілька менш складних походів за один рік.</p>

<p>До туристських груп висувається лише три вимоги. Перше, вік учасників не менше 12 років (для молодших є норматив «Юний турист України»). Друге, кількість учасників групи не менше 2-х чоловік. Третє, керівник групи повинен мати значок «Турист України».</p>

<p><a href="/content/2014/07/junior_tourist_of_Ukraine.png"><img src="/content/2014/07/junior_tourist_of_Ukraine.png" alt="Значок &quot;Юний турист України&quot;" /></a></p>

<p>До значка обов’язково додається посвідчення. В ньому зазначений номер за протоколом про присвоєння, прізвище та ім’я нагородженого, дата видачі, назва організації, що видала значок. Все це скріпляється печаткою організації. (Типовий шаблон посвідчення наведено у додатку №2 положення про значок «Турист України»). Я розробив власний макет такого посвідчення і пропоную використовувати його при потребі. Завантажити макет для друку можна за посиланням <a href="/public/posvidchennya-do-znachka-turyst-ukrajiny" title="Посвідчення до значка “Турист України”">Посвідчення до значка “Турист України”</a>.</p>

<p><a href="/content/2012/05/posv-tourist-of-ukraine1.jpg"><img src="/content/2012/05/posv-tourist-of-ukraine1.jpg" alt="Посвідчення №1 до значка &quot;Турист України&quot;" /></a></p>

<p>То моє перше посвідчення</p>

<p>Згідно із положенням значок “Турист України” має зображення у вигляді туристського карабіну (трикутник з закругленими кутами) золотистого кольору. Всередині карабіну на голубому фоні є напис ТУРИСТ УКРАЇНИ (золотистого кольору), зображення земної кулі з паралелями і меридіанами (золотистого кольору), зображення туристського намету (помаранчевого кольору), що накладається на земну кулю. Розмір значка по гіпотенузі (нижня частина) – 22,3 мм.</p>

<p><a href="/content/2014/07/RY_photo.jpg"><img src="/content/2014/07/RY_photo.jpg" alt="Значок &quot;Турист України&quot;" /></a></p>

<p>От на рахунок намету помаранчевого кольору я не згідний, на всіх значках, котрі я коли-небудь тримав у руках все було виконано золотистим.</p>

<p>Вартість значка з посвідченням на момент публікації знаходиться в районі 30 грн., зазначу, що це не точна вартість. Тут все залежить від того де організація закуповувала значки, друкувала посвідчення і таке інше.</p>

<p>Сподіваюся дана публікація була корисною для вас. Ходіть в походи, реєструйте їх та отримуйте свої значки туриста. 🙂 Ви можете ознайомитися з <a href="/content/2014/07/pologennya_pro_znak_tyrist_Ukrainy.pdf">Положенням про значок «Турист України»</a> та <a href="/content/2014/07/pologennya_pro_znak_uniy_tyrist_Ukrainy.pdf">Положенням про значок «Юний турист України»</a>.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
