<!DOCTYPE html>
<html>
<head>
    <meta charset="utf-8">
    <title>Inside of living: день #11, смт. Котельва - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="poster_inside_of_living" /></p>

<p>А ось ця ночівля була ще цікавішою, ніж ніч з <a href="/public/inside-of-living-den-8" title="Inside of living: день #8">8 дня</a> на <a href="/public/inside-of-living-den-9" title="Inside of living: день #9">9 день</a>, коли ми ночували у лісі прямо біля дороги. Принаймні для Насті з Олею. А справа в тім, що</p>

<p>вночі Настя почула дивні звуки в нашому таборі, схожі ніби хтось ходить.</p>

<p>Ну, і вони з Олею, посеред ночі, озброївшись трек-палицями =) чекали у наметі на непроханого гостя. Однак, ніхто не прийшов. А я взагалі нічого того не чув, спав собі спокійно у своїй палатці.</p>

<p>Зранку вирушили до Котельви знайомитися з Полтавщиною. У районному центрі у нас був контакт Павла Михайловича – директора відділу культури. Він зустрів нас при вході у селище і повіз до центру. Перше, що ми відвідали – це музей ім. С. А. Ковпака – радянського діяча і героя, котрий зробив багато для Котельви. Спасибі Ірині Миколаївні за змістовну екскурсію.</p>

<p>Наступною ми відвідалм експозицію археологівних знахідок, котрі розшукали в районі Більського городища. Екскурсію для нкс проводила Лариса Анатоліївна, за що їй також дякую. Також ми побували у будинку культури. Нам запропонували трохи перекусити бутербродами з чаєм, за що ми зновуж таки дуже вдячні – це було так необхідно.</p>

<p>Потім поїхали поглянути на вал Більського городища. Він тягнеться навколо селища Більськ близько 30 км. Там красива природа. Існує екологічна стежка, стилізована під похід Ковпака “від Путивля до Карпат”.</p>

<p>Час закінчувати розслаблятися на екскурсіях, тому їдемо туди, де закінчили наш піший перехід. І вже звідти знову крокуємо пішки. Попереду у нас ще довгий шлях до місця ночівлі. Рюкзаки нам туди привезуть ввечері.</p>

<p>Між групою і місцем ночівлі протікає річка Ворскла і нам потрібно її перейти. Йдемо шукати міст. На карті він був, а от на ділі не виявилось. Місцеві підказують, що варто йти до дамби, але але щоб туди потрапити, потрібно перейти декілька мілких річок. Ходили ми полями вздовж тих річок і заплав довго і нудно. Я вже орієнтувався одночасно по Google Earth і своїх картах. При цьому сонце вже наближалося до горизонту.</p>

<p>Коли ми перейшли усі річки, вже смеркало. Обходимо ліс, і тут перед самісінькою дамбою ще одна перепона – заплава Ворскли. Знову потрібно йти в обхід. Всі ці переходи, пошуки шляху мене дуже втомили. Та що там казати, всі були втомлені, ми нагуляли додатково близько 10 км.</p>

<p>Дамбу переходили в повній темноті. Телефонуємо Павлу, просимо щоб привіз наші рюкзаки, а самі заходмо до найближчого села – Глинського. Невдовзі Павло привіз наші речі, розпрощалися. Ми думали стати табором неподалік села. І тут цікава ситуація. Виходять звідкись реальні пацанчики, підходять і одразу питають, ви типу хто такі, а чого і навіщо? Ну ми, звісно, їм пояснили що і для чого тут робимо, але Настя ризикувати не хотіла, зателефонувала Павлу. Він повернувся та забрав нас із Глинського. Безпека понад усе. Довго не їхали і за селом, уже своїм ходом, попрямували до місця ночівлі.</p>

<p>За цей день ми находили близько 36 км. Точніше сказати не можу, бо були проблеми із записом треку. Нормально повечеряти також не було змоги – стали пізно, близько 11 вечора, і води не було у достатній кількості. От такий був насичений подіями і пригодами деньок.</p>

<p><strong>Технічна інформація</strong></p>

<p><em>Перехід:</em> с. Сидоряче – с. Опішня.</p>

<p><em>Дистанція:</em> ~36 км.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
