<p>Що ж підпадає під поняття туристичного спорядження? Оскільки ми розглядаємо пішохідний туризм, то в цю категорію може входити абсолютно все – від наплічника і намету до кухонного набору чи шкарпеток :).</p>

<p>Давайте зразу поділимо все спорядження на підкатегорії:</p>

<ul>
  <li><span style="line-height: 24px;">групове;</span></li>
  <li><span style="line-height: 24px;">індивідуальне.</span></li>
</ul>

<p>Розділяючи спорягу за таким критерієм, в подальшому буде легше зібратися самому чи організувати збір групи. Отож, групове спорядження – це все те що буде використовувати група в цілому, наприклад казанок чи намет. Тобто ті речі, що будуть використовуватись не тільки вами індивідуально вже стають груповими. До групового споряджння відносять: як я вже зазначив, намети, кухонне спорядження (казанок, чайник, тринога, черпак і тд.), сокира, аптечка і тд.</p>

<p>Я не буду перераховувати тут всього можливого групового спорядження, це все буде в наступних пабліках. Але з цього списку ви повинні зрозуміти що це таке.</p>

<p>Відповідно до вище сказаного, індивідуальне спорядження – це те чим користуєтесь в мандрівці тільки ви. Сюди входить наплічник, спальний мішок, каремат, ваші речі.</p>

<p>Крім цього є ще спеціальне туристичне спорядження. Таке як страхувальні системи, карабіни, мотузки. Різноманітна електроніка, покликана покращити життя туристу, газове спорядження (пальники, примуси та балони до них). Обсяг турспоряги зараз не має меж і перерахувати тут все я не зможу, та це й не доцільно.</p>

<p>Щойно ми розібралися що являє собою туристичне спорядження, а в наступній статті ми розберемося, що ж варто взяти із собою в мандри. Залишайте коментарі і запитання внизу або пишіть на електронну пошту (контакти на сторінці <a href="/profile" title="Проfile">Проfile</a>), мені важлива ваша думка.</p>
