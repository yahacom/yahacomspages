<!DOCTYPE html>
<html>
<head>
    <meta charset="utf-8">
    <title>Автостопом до Дніпра - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Минулих вихідних змотався до Дніпропетровська. Подорож була запланована трохи раніше. Їхали туди з <a href="https://vk.com/id35052407">Яшою</a> із метою познайомитися з авторками проекту <a href="https://vk.com/insideofliving">Inside of Living</a>. До цього проекту <a href="/public/notatka-iz-schodennyka-20-u-mene-je-mriya" title="Нотатка із щоденника #20: у мене є мрія…">я долучаюся на місяць</a>, а Яша буде йти з нами близько тижня. Повернемося до поїздки. Хоча вона і була запланованою, у мене постійно було відчуття якоїсь спонтанності. Мабуть, все через те, що їхали ми автостопом.</p>

<p>Напередодні проконсультувалися у знайомих на рахунок дороги і інтенсивності руху на ній – прогноз був невтішний. Дехто казав, що їхати там «стопом» близько дев’яти годин на декількох машинах. Насправді ж сталося наступне. Раненько ми виїхали із Харкова в напрямку з’їзду на Сімферопольську трасу. Ну і там, вибравши місце за поворотом по всім канонам, почали голосувати.</p>

<p>Я був вражений, наскільки багато водіїв знають що і як відповідати «автостопщикам», якщо вони не можуть зупинитися з якихось причин. Хоча, більшість машин проїхали просто так, все ж частина водіїв, котрі спілкувалися з нами мовою жестів була значною. Десь зо пів годинки ми “стопили”, навіть встигли дещо замерзнути і тут несподівано спиняється машина. Пару слів з драйвером і звучать заповітні слова «Сідайте, підвезу!». Це виявилась пряма попутка в Дніпропетровськ.</p>

<p>Поїздка була з комфортом і дуже швидкою, мало коли водій їхав із швидкістю менше 140 км/год. Тож ми витратили на дорогу лише 1 годину 40 хвилин часу. Попереду був цілий день пригод. Подякували драйверу і пішли на «вписку» знайомитися з <a href="https://vk.com/ievsiukova_nastya">Настею</a> і <a href="https://vk.com/olyasoloviova">Олею</a>.</p>

<p>Дівчата дуже веселі і позитивні, ну ви і самі у цьому переконаєтеся, якщо будете дивитися наші відео-блоги на каналі проекту <a href="https://www.youtube.com/channel/UCfipPRq4sb2oiBg-fQA4yww">Inside of Living</a>.</p>

<p>Обговоривши всі питання стосовно походу, маршруту, харчування, спорядження і решти нюансів, ми з Яшою відправилися в центр міста.</p>

<p><a href="/content/2015/04/IMG_4370.jpg"><img src="/content/2015/04/IMG_4370.jpg" alt="Центральний міст" /></a></p>

<p>А саме до готелю «Парус», точніше на його дах. Це недобудований об’єкт прямо на набережній Дніпра. Здобув особливу популярність після того, як патріоти Дніпропетровська намалювали на фасаді герб України висотою в 16 поверхів.</p>

<p><a href="/content/2015/04/IMG_4371.jpg"><img src="/content/2015/04/IMG_4371.jpg" alt="Парус" /></a></p>

<p>За інформацією з інтернету, це найбільше зображення герба України. Готель почали будувати ще в далекому 1975 році, і зупинили будівництво в 1995. З того часу там лише міняються власники, а будівля потроху занепадає. Висота готелю 114 метрів, 32 поверхи, 17 ліфтів. Ці цифри вражають, ця будівля повинна була стати найбільшим та найвищим готелем України. Однак, не склалося…</p>

<p><strong>Читайте також:</strong> <a href="/public/odesa-podorozh-u-misto-vrazhen" title="Одеса – подорож у місто вражень">моя подорож в Одесу і руфінг готелю “Одеса”</a></p>

<p><a href="/content/2015/04/IMG_4396.jpg"><img src="/content/2015/04/IMG_4396.jpg" alt="Дніпропетровськ з Паруса" /></a></p>

<p>В той день було дуже вітряно, тому в будівлі без вікон було не дуже комфортно. Місцями вітер досягав значної сили, але ми з великою обачністю дісталися даху. І були здивовані, що там не так дме, як декількома поверхами нижче.</p>

<p><a href="/content/2015/04/IMG_4408.jpg"><img src="/content/2015/04/IMG_4408.jpg" alt="Центральний міст і Дніпро" /></a></p>

<p><a href="/content/2015/04/IMG_4416.jpg"><img src="/content/2015/04/IMG_4416.jpg" alt="Тепер і у мене є таке фото" /></a></p>

<p>А ближче до вечора почався дощ, тому толком Дніпропетровськ я не подивився, але і того що бачив мені було достатньо, для першого разу. Місто залишило про себе позитивні враження, хоча, було би кльово, якби пилюку з вулиць прибирали частіше. Планую повернутися сюди ще раз на більш розгорнуту екскурсію, аби тільки погода не підводила.</p>

<p>Наступного ранку також валив дощ, тому “стопити” не пішли, а поїхали на вокзал і добиралися поїздом. Такої подорожі залізницею я ще не мав. Чи то дійсно так обставини склалися, чи таки залізниця винувата, але поїзд запізнився до Харкова на дві години, це при тому, що потяг вважається експресом. Пояснення від провідника і начальника поїзда – переведення годинника і складні погодні умови (обледеніння контактного проводу). По приїзду в Харків я написам офіційну скаргу, поки чекаю на відповідь. Але навряд чи щось зміниться.</p>

<p><a href="/content/2015/04/IMG_4368.jpg"><img src="/content/2015/04/IMG_4368.jpg" alt="Хеш Яша =)" /></a></p>

<p>У будь-якому випадку, вважаю, що поїзда вдалася і перший досвід автостопу отримано! =)</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
