<!DOCTYPE html>
<html>
<head>
    <meta charset="utf-8">
    <title>Inside of living: день #6 - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="" /></p>

<p>– Доброго дня! Як поживаєте, як справи у вас?</p>

<p>– Та нічого, потихеньку. А хто ви, куди йдете та звідки?</p>

<p>– Ми туристи, йдемо пішки через Україну.</p>

<p>– Та ви що?! Як, через усю Україну?</p>

<p>– Та ось так, йдемо, знайомимось із людьми, знімаємо відео блог. Хочемо показати нашу країну усьому світу: як живемо і чим займаємось.</p>

<p>– О, це ви молодці. А звідки ж ви йдете?</p>

<p>– Ідемо із Стрілечої (Харківська область), а закінчити плануємо в Ужгороді через три місяці.</p>

<p>– Ой, довго ж вам йти ще. Ну щасливої вам дороги!</p>

<p>– Дякуємо, вам також нехай щастить.</p>

<p>Так ми розмовляємо із людьми з різних сіл, що трапляються нам на маршруті.</p>

<p>Зазвичай, ніхто не проти відео зйомки. Розмови бувають довгі, а бувають і короткі. Деколи ми просимо зробити фото на пам’ять, і деякі будемо надсилати у відповідь по закінченню проекту.</p>

<p>Із самого ранку ми відвідали садибу у Старому Мерчику. Занедбана, закинута будівля, хоча і туристичне місце – ми зустріли тут екскурсійну групу. Поряд невелика, але достатньо красива церква. Загалом, нічого особливого, і ми пішли далі.</p>

<p>Цього дня увесь день йшли по дорозі. Вийшли із Старого Мерчика і одразу зайшли в Новий Мерчик. Дуже довге село, близько восьми кілометрів. Йти було якось важко. Чи то вітер заважав, чи якісь психологічні моральні навантаження. Я помітив за собою ще давно, коли йти в однаковому середовищі довгий час, то здається, що пройшов дуже мало. А це так і капає на мозок. От такі ж відчуття у мене були і тоді.</p>

<p>Не дуже я люблю от так ходити через села. До того ж це була субота, і людей багатот не зустрічали. Тому ми толком ні з ким не познайомилися.</p>

<p>До того ж, дистанція була досить відчутною. Потрібно було нагнати 5 км відставання за попередній день. Тому у нас було така собі гонка з часом. І це виснажувало.</p>

<p>Нарешті, ближче до п’ятої вечора, вийшли з села та хоч трохи пройшли пересічною місцевістю. Це був такий необхідний відпочинок від села, особисто для мене.</p>

<p>А понад вечір ми пнийшли до села Олександрівка. Заходилися фотографувати гусей, потім ще журавля у гнізді побачили. А я в той час пішов шукати магазин, за одно дізнався де школа, сільрада. Попутно мені навіть розповіли де будинок сільського голови.</p>

<p>Село Олександрівка залишило у мене хороші враження. Дуже акуратно, чисто. Люди привітні. А хатки були красиві і кожна особлива, розфарбована по інакшому і зі смаком.</p>

<p>Магазин знайшли в кінці села, файно там закупилися. До місця ночівлі йшли в темноті. Не дуже люблю шукати місце під намет в світлі ліхтаря, але що вдієш. Звісно, краще зупинятися на ночівлю до заходу сонця. Це дозволить вибрати нормальне місце, назбирати дров і розкластися. А ми маємо, те що маємо. Таке запізнення було зумовлене нашим попереднім відставанням.</p>

<p>Цей день я вважаю чисто ходовим, ми йшли постійно дорогою і багато. Ні з ким не розмовляли, та і цікавих місць було мінімум. А от наступного дня у нас за планом був вихідний. Тому ми і викладалися на повну.</p>

<p><strong>Технічна інформація</strong></p>

<p><em>Перехід:</em> с. Старий Мерчик – с. Олександрівка.</p>

<p><em>Дистанція:</em> 28,7 км.</p>

<p><em>Чистий ходовий час:</em> 5 год 37 хв.</p>

<p><em>Середня швидкість руху:</em> 5,1 км/год.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
