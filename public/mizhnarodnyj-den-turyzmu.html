<!DOCTYPE html>
<html>
<head>
    <meta charset="utf-8">
    <title>Міжнародний день туризму - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Ну нарешті дочекалися цього чудового свята, котре стосується чи не кожної людини на землі. Адже, кожен хоч раз в житті кудись їздив з екскурсійною чи відпочинковою метою. Я вітаю всіх туристів із нашим святом. Бажаю, щоб шляхи стелились далеко, а йшлось по них легко; щоб заплановані походи не псувала вам погода; і щоб будь-які дороги навіть самі далекі, але приводили назад, до рідного дому.</p>

<p><a href="/?attachment_id=449"><img src="/content/2012/09/orig_688_1297865358niyf8hta2h-238x300.jpg" alt="" title="Туристка :)" /></a>Отож, согодні, 27 вересня, Всесвітній день туризму, з чим я вас і вітаю. А вперше його святкували 27 вересня 1979 року, коли в Іспанії Генеральна Асамблея Всесвітньої туристської організації затвердила нове свято. Головна ціль – привернути увагу до туризму і подорожей.</p>

<p>В Україні ж день туризму відзначають із 1998 року.</p>

<p>А ось вам підбірка туристичних жартів.</p>

<p>Обіцянка туриста:</p>

<ol>
  <li><span style="line-height: 24px;">йти туристськими стежками не жаліючи ніг своїх;</span></li>
  <li><span style="line-height: 24px;">у дорозі не стогнати, не нарікати на свою гірку долю;</span></li>
  <li><span style="line-height: 24px;">не чіплятися до керівників з недоречними запитаннями про правильність напрямку, особливо, якщо вони й самі не знають куди іти далі;</span></li>
  <li><span style="line-height: 24px;">з великим апетитом з’їдати пересолений суп і підгорілу кашу;</span></li>
  <li><span style="line-height: 24px;">спокійно спати в мокрому спальнику і холодному наметі;</span></li>
  <li><span style="line-height: 24px;">допомагати нести наплічник товаришу, якщо навіть самому важко.</span></li>
</ol>

<p>Якщо ви заблукали у лісі, а компаса під рукою немає, дочекайтесь осені – птахи полетять на південь.<img src="http://www.visti.ks.ua/uploads/posts/2012-09/thumbs/1348502953_vidznachymo-svyato-razom.jpg" alt="" /></p>

<p>1-ший закон наплічника – об’єм наплічника завжди в два рази менший об’єме рече, котрі в нього потрібно покласти.<br />
2-гий закон наплічника – вага наплічника завжди більша, ніж та вага, яку ти можеш підняти без сторонньої допомоги.</p>

<p>1-й закон упаковки – як би добре не були запаковані речі, вони все одно намокнуть.<br />
2-й закон упаковки – звісно, погано запаковані речі намокнуть також.<br />
Аксіома поліетиленових пакетів:<br />
Саме в тому пакеті, якому ви довірили найціннішу річ, виявиться дірка.</p>

<p>Закони речей:<br />
1. Часто використовувані речі завжди виявляються на дні рюкзака.<br />
2. Найбільш необхідні речі виявляються забутими. Причому виявляється це вже в поході.<br />
Розширення Самсонова:<br />
Якщо ви не впевнені, чи взяли річ, значить ви її не взяли.<br />
Правило Бондіні – Корсак:<br />
Речі, які ви вважали забутими, знайдуться у вас в рюкзаку в кінці походу, коли потреба в них вже відпаде.</p>

<div class="wp-caption alignleft" id="attachment_452" style="width: 310px">[![](/content/2012/09/DSCF2437-300x225.jpg "Дощ в Карпатах")](/?attachment_id=452)Дощ в Карпатах

</div>
<p>Спізнюються на поїзд завжди люди, що несуть групове спорядження.</p>

<p>1. Дров і сірників немає.<br />
2. Якщо і є, то щось одне.<br />
3. Якщо є і те і інше, то або дрова сирі, або сірник останній.<br />
4. Де ви, там і дим.</p>

<p>1-й закон наметів:<br />
Чужий намет завжди кращий.<br />
2-й закон наметів:<br />
Саме і лише у вашого намету несправна блискавка.</p>

<p>Закон сушіння на багатті:<br />
Як би добре ви не стежили за речами, вони все одно згорять!<br />
Постулат Федорова:<br />
Справжнім туристом вважається той, хто спалив не менше трьох пар взуття.</p>

<p>Закони Шкротера:<br />
1. Їжі завжди не вистачає.<br />
2. Якщо їжі і вистачає, то не на весь похід.<br />
3. В останній день виявиться, що заначок вистачить ще на тиждень.</p>

<p>Пишіть в коментарі як ви проведете день туризму.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
