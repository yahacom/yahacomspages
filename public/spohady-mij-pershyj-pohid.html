<!DOCTYPE html>
<html>
<head>
    <meta charset="utf-8">
    <title>Спогади – мій перший похід - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Вирішив написати дещо із спогадів, а саме невеличку розповідь про мій перший похід. Відбувся він ще в жовтні 2009-го. Мандівка триденна, за маршрутом с. Дичків – м. Теребовля по Тернопільській області. Прийняти участь мене тоді запросили мої хороші друзі, котрі займались туризмом в туристичному гуртку Тернопільської ЗОШ №16. Не довго думаючи я згодився, адже це щось нове. До того ж, напередодні, літом, я побував на декількох фестивалях в схожих «диких» умовах, що мені сподобалося. Отож, зібрати сумку і в дорогу…</p>

<p>Я толком не пам’ятаю деталей походу, що коли було і як. Та це і не є важливо… Запам’яталась для мене ця мандрівка тим, що це була точка з якої взяли початок всі мої спортивні досягнення в пішохідному туризмі. Завдяки цьому походу я знайшов своє хоббі. Похід був не важкий – всього три дні, по кілометражу десь біля 25 км. В групі було 13 чоловік, всі школярі на той час. Пам’ятаю, йти було дуже весело – кожен розповідав якісь цікаві історії чи просто жартував.</p>

<p><a href="/public/spohady-mij-pershyj-pohid/olympus-digital-camera-3"><img src="/content/2013/08/PA020004.jpg" alt="" title="Наша група, позаду с. Дичків" /></a></p>

<p>Зі станції Дичків наш шлях лежав до с. Товстолуг, де ми стали на місце ночівлі. Біля Товстолугу є так званий Товстолузький дуб (вік понад 100 років). Далі йшли на Баворів, Скоморохи, а на ночівлю стали біля с. Сущин. Добре пам’ятаю той вечір – всі дружно сиділи біля великої ватри і пили чай. З темного нічного неба світив майже повний місяць і навколо все було залите місячним сяйвом.</p>

<p><a href="/public/spohady-mij-pershyj-pohid/olympus-digital-camera-4"><img src="/content/2013/08/PA030028.jpg" alt="" title="Група на маршруті" /></a></p>

<p>А останнього дня ми прямували в Теребовлю. Там відвідали замок, точніше його руїни. Добре запам’ятався віршик, котрий я знайшов в інтернеті напередодні тої мандрівки:</p>

<p>Над Теребовлею дощі,<br />
Скрізь парасольки і плащі.<br />
І мокне ліс, і мокне сад,<br />
Над старим замком листопад.</p>

<p>Над Теребовлею дощі,<br />
Слова колючі, мов кущі.<br />
Змиває дощ усі сліди,<br />
Чи я повернуся сюди?</p>

<p>В. Гдаль.</p>

<p><a href="/public/spohady-mij-pershyj-pohid/olympus-digital-camera-5"><img src="/content/2013/08/PA040066.jpg" alt="" title="Біля Теребовлянського замку" /></a></p>

<p>Ось такі спогади про перший в моєму житті похід. Залишайте коментарі нижче.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
