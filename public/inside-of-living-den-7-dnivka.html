<!DOCTYPE html>
<html>
<head>
    <meta charset="utf-8">
    <title>Inside of living: день #7, днівка - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="" /></p>

<p>Довгоочікуваний вихідний день. Ось він настав. Цієї днини ми стоїмо на місці і відпочиваємо. Але при цьому займаємося необхідними справами. Перемо речі, варимо їсти, ремонтуємо спорядження, працюємо над блогами.</p>

<p>Саме перше, що ми зробили, це добре виспалися. Того дня <a href="http://vk.com/rodyginyakov">Яша</a> покидав проект, тому я прокинувся трохи раніше. Тяжкі хвилини прощання. За сім днів сумісного життя у поході по справжньому зближуєшся з людьми. Звикаєш один до одного. Люди, котрі ходять у багатоденні мандри, зрозуміють про що я кажу. Однак, розставання не минуче, хоча і не на довгий період. Але стає якось сумно. Завжди печально, коли хтось покидає такі проекти, особливо, якщо це один із кращих друзів. Яша, я не знаю коли ти це прочитаєш, але знай, що нам тебе не вистачає з тої самої хвилини, як ти пішов. Особосто я дуже вдячний тобі, за те, що ти долучився до проекту. Успіхів тобі у твоїй подорожі в Карпатські гори. Для нас же, Карпати ще далеко попереду…</p>

<p>Люди йдуть і приходять, життя продовжується. Так і проект Inside of living.</p>

<p>Із цікавих подій того дня було купання і прання в заболоченій річці. Це було дуже незручно і довго та, мабуть, дуже весело виглядало з боку.</p>

<p>Із блогом я постійно не встигаю, так і того дня в планах було багато, а на ділі вийшло не так. Я тоді написав і підготував до публікації лише одну статтю.</p>

<p>Але разом із тим, ми з Олею сходили в радіалку до Шарівського парку. Дорогою зустріли бабусю з її внуком. Вона як дізналася про наші мандри, так розхвилювалася, що ледь могла говорити. Я з Олею заспокоювали її як могли. Жіночка розповіла трохи про себе і трохи про Шарівський палац. Ми дізналися, що за історію палацом володіло троє людей. І кожен з них розбудовував його, щось змінював чи доповнював. За часів Союзу тут був санатор. А потім, як ви вже, мабуть, здогадалися, це все стало нікому не потрібним.</p>

<p>Трохи згодом, гуляючи по території палацу, я помітив, що все ж за ним хтось доглядає. І територія чиста, і будівля у більш-менш нормальному стані. Хоча, у багатьох місцях штукатурка обсипалась.</p>

<p>Дуже здивувало, що у деяких будівлях палацового комплексу проживають люди. І це не якісь там “мажори”, а звичайні селяни. Мабуть, десь поряд мають клаптик землі і доглядають за ним. Як же вони там оселилися, гам довідатися, на жаль, не вдалося. Якщо вам відомо щось про це, залишайте в коментарях до цієї публікації.</p>

<p>До табору ми з Олею поверталися, коли смеркало. Дорогою зайшли до вже знайомої бабусі набрати водички. Отримали на дорого гостинця – 5 літрів березового квасу, що тамував спрагу майже весь наступний день.</p>

<p>Днівка промайнула, як її і не було. Все ж, вона була необхідною як для фізичного, так і для морального відпочинку.</p>

<p>На той день, ми пройшли 143,8 км за шість ходових днів.</p>

<p>Підписуйтесь на групу проекту <a href="http://vk.com/insideofliving">Inside of living</a>. Залишайте коментарі, ставте вподобайку, розповідайте друзям!</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
