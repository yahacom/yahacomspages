<!DOCTYPE html>
<html>
<head>
    <meta charset="utf-8">
    <title>Inside of living: день #9 - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/03/poster_inside_of_living.jpg" alt="poster_inside_of_living" /></p>

<p>Ночівля була прикольною, як я <a href="/public/inside-of-living-den-8" title="Inside of living: день #8">вже писав</a>, стали у якихось хащах, аби хоч трохи заховатися від дороги у рівнинному лісі. Пригадую, що на вході у ліс ще була дивна смуга із піску шириною в метр. Чомусь одразу згадав контрольно-слідову смугу, та все ж, думаю, що то була протипожежна смуга.</p>

<p>Але різні думки почали лізти в голову. Потім ще на карті знайшов у тому лісі щось схоже на злітну смугу. Вже подумав про щось військове, та потім забив на то все. Виспались добре. Попоїли та пішли до Володимирівки.</p>

<p>Нам говорили, що там дуже круто, навіть краще та цікавіше, ніж у Шарівці. Або ми чогось не знайшли, або все те неправда. З того, що ми там побачили, це водонапірна башта і будиночок із левами при вході.</p>

<p>Взагалі, уся ця територія – це тубсанаторій “Володимирський”. Він знаходиться у парку “Наталіївка”. Ми довідалися у працівників санаторію, що хворих тут нема із 2008 року. Залишилася лише адміністрація, однак, територія і будівлі підтримуються у належному стані.</p>

<p>Там приємно перебувати. Чисте повітря і тиша, лише пташки щебечуть, та дятел стукає у стоубур сосни. Тук-тук, тук-тук…</p>

<p>Із того, що дійсно кльово виглядає – це православна церква Свято-преображенський храм. Цікаво, що церква була спроектована архітектором Щусевим. Тим самим, котрий будував мавзолей у Москві. Особливість храму, те що він не відповідає одній лише православній релігії. Архітектура церкви має у собі і католицькі риси, і щось мусульманське. Храм був освячений 1 червня 1913 року. Таким чином, зовсім нещодавно будівлі було 100 років. А виглядає вона шикарно і не стандартно.</p>

<p>У Наталіївці приємно відпочивати, прогулюючись місцевим лісом. Тут можна посидіти і подумати про різне, можна творити чи просто насолоджуватись природою.</p>

<p>У Володимирівці познайомились із дідом Дмитром. Він розповів дещо із історії селища, виявляється, що це поселення було організоване для працівників санаторію.</p>

<p>Далі маршрут заводить нас до соснового лісу. Це Національний природний парк “Слобожанський”. Там ми зупиняємось десь на півтори години. Такого довгого привалу за всі дні ще не було. А ліс кльовий – сосни, чисте повітря та і, взагалі, чисто навколо. Видно, що це заповідник.</p>

<p>Із лісу виходимо до Краснокутська. Плануємо зупинитися там на ніч. У центрі містечка випадково знайомимось із Станіславом і Миколою, місцевими активістами і діячами культури. Вони самі зупинилися біля нас на машині і завели розмову. Швиденько знайшли нам готель і порадили кафешку. Як дізналися, що ми проминули співаючі тераси і Краснокутський дендропарк, то зразу запропонували туди їхати. Тож наступного дня у нас була екскурсія. Разом з тим, Микола зв’язався із нашими знайомими далі по нашому маршруту і дав нам контакти, що полегшило наші мандри до самої Полтави.</p>

<p>А у Краснокурську ми декілька годин писали статті і публікували фото. Та займалися іншими справами.</p>

<p>Наступний день обіцяв бути цікавим. А я започаткував список місць, куди хочу повернутися, і на той час до нього входили Шарівка і Наталіївка.</p>

<p>До зустрічі наступного дня. Підписуйтесь на новини, розповідайте друзям та ставте вподобайки.</p>

<p><strong>Технічна інформація</strong></p>

<p><em>Перехід:</em> с. Володимирівка – смт. Краснокутськ.</p>

<p><em>Дистанція:</em> 14,8 км.</p>

<p><em>Чистий ходовий час:</em> 3 год 15 хв.</p>

<p><em>Середня швидкість руху:</em> 4,5 км/год.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
