<!DOCTYPE html>
<html>
<head>
    <meta charset="utf-8">
    <title>Inside of Living: підготовка спорядження - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><img src="/content/2015/04/poster_equipment.jpg" alt="poster_equipment" /></p>

<p>Я давно почав прикидати що саме візьму із собою у похід. Це достатньо стандартний набір. Є лише один нюанс – те що я візьму, доведеться нести самотужки увесь час подорожі. Тож підбираючи те чи інше спорядження я продумую чи доведеться мені його використовувати. У цій статті я хочу навести список тих речей, які будуть у мене.</p>

<p>Перше над чим я задумався, це намет. Я маю 3-місну палатку Hannah Bunker, вагою 4 кілограми. Для мене одного вона надто велика, та ще й важка. Тому я знайшов собі альтернативу – намет Tramp Sputnik. Це одношаровий намет, що встановлюється на трекінгові палиці. Важить близько одного кілограма.</p>

<p>Із взуття у мене будуть лише легкі трекінгові кросівки та сандалі. В принципі, це для мене стандартна комбінація для походів у теплу пору року.</p>

<p>Спальник Terra Incognita Pharaon 300 (-12 – +20). Він у мене вже старенький, тому параметри не відповідають дійсності. Звичайно, можна було би підшукати якийсь ultralight варіант, але, думаю, ночі будуть прохолодні і мій спальник буде в самий раз. Хоча, по вазі він не дуже – майже 2 кг.</p>

<p><img src="/content/2015/04/equipment_600-338.gif" alt="equipment_600-338" /></p>

<p>Я не хочу перераховувати тут усе спорядження і розписувати, що і для чого. Вище зупинився на основному. Далі наведу список по категоріях.</p>

<p><em>Спорядження туристичне:</em></p>

<ol>
  <li>Рюкзак</li>
  <li>Спальник</li>
  <li>Каремат</li>
  <li>Сідушка</li>
  <li>Палатка</li>
  <li>Трекінгові палиці</li>
  <li>Компас</li>
  <li>Курвіметр</li>
  <li>Ліхтарик налобний</li>
  <li>Індивідуальна аптечка</li>
  <li>Ремнабір (голка, нитка товста і тонка, скотч…)</li>
  <li>Пальник</li>
  <li>Балони газові 4шт. (групове)</li>
  <li>Казан/каструля (групове)</li>
  <li>Дощовик</li>
  <li>Пилка</li>
  <li>КЛМН</li>
  <li>Засоби гігієни</li>
  <li>Рушник</li>
</ol>

<p><em>Одяг:</em></p>

<ol>
  <li>Головний убір (баф)</li>
  <li>Футболки 3 шт.</li>
  <li>Кофта</li>
  <li>Толстовка</li>
  <li>Куртка мембранна</li>
  <li>Змінна білизна</li>
  <li>Шорти 2 шт.</li>
  <li>Штани спортивні</li>
  <li>Шкарпетки 4 пари</li>
  <li>Сандалі</li>
  <li>Ботінки</li>
</ol>

<p><em>Техніка:</em></p>

<ol>
  <li>Фотоапарат + зарядне</li>
  <li>PowerBank + зарядне</li>
  <li>Триммер + зарядне</li>
  <li>Зовнішній диск 1Тб + кабель</li>
  <li>Плеєр + навушники</li>
  <li>Телефон моб (смартфон)</li>
  <li>Штатив</li>
</ol>

<p><em>Документи:</em></p>

<ol>
  <li>Паспорт</li>
  <li>Студентський</li>
  <li>Гроші, карти</li>
  <li>Блокнот польового щоденника</li>
  <li>Блокнот ходовий</li>
  <li>Ручка</li>
</ol>

<p>Ось, власне, і все. Звичайно, цей список буде коригуватися. Цілком вірогідно, що дещо із речей залишиться вдома.</p>

<p>Стандартний перелік речей можна глянути в статті <a href="/tourism/sporyadzhennya-dlya-pishoho-turyzmu/scho-beremo-iz-soboyu-v-pohid" title="Що беремо із собою в похід?">Що беремо із собою у похід</a>.</p>

<p>Думаю, що це остання публікація із категорії підготовки до походу. Розповідайте друзям, залишайте коментарі та запитання. Мені і моїй команді важливо знати, що видумаєте про проект <a href="https://vk.com/insideofliving">Inside of Living</a>.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
