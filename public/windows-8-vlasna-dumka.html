<!DOCTYPE html>
<html>
<head>
    <meta charset="utf-8">
    <title>Windows 8 &#8211; власна думка&#8230; - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p><a href="/public/windows-8-vlasna-dumka/microsoft-windows-8-logo111"><img src="/content/2013/01/microsoft-windows-8-logo111.jpg" alt="" title="Логотип Windows 8" /></a>Ще перед Новим роком встановив собі новеньку ОС. Довго думав чи переходити, було лінь потім піднімати всі програми і встановлювати робочі пакети. Але одного дня мене задовбало повідомлення про те, що моя копія Windows 7 не ліцензійна (до речі, про те як прибрати це повідомлення, можна прочитати у статті <a href="/public/trably-z-aktyvatsijeyu-7-fortochky" title="Трабли з активацією 7 форточки">Трабли з активацією 7 форточки</a>) і я вирішив знести все і повністю перейти на нову ОС. Мабуть впевненості додала наявність ключа активації до медіацентру, котий так щедро роздавав Microsoft.</p>

<p>Ну що сказати, система суперова! Мій ноутбук під “семіркою” працював повільніше ніж під “вісімкою”. І оцінка продуктивності системи, яку дала “вісімка” – 4.8, а на “семірці” було 3.2. Чув багато відгуків про те, що новий інтерфейс не зручний, не красивий і взагалі призначений тільки для планшетів і девайсів із сенсорним екраном. Та що там казати, я і сам так вважав поки не спробував. Чесно кажучи, відсутність кнопки пуск дещо незвична, але за пів дня роботи, повністю звикаєш до всього.</p>

<p>Ще в новій системі мені сподобався Диспетчер завдань, він тут зовсім інший ніж був у будь-якому Windows до цього. Надає користувачеві набагато більше інформації. Ось нижче його скрін.</p>

<p><a href="/public/windows-8-vlasna-dumka/task_manager"><img src="/content/2013/01/task_manager.png" alt="" title="Диспетчер завдань Windows 8" /></a></p>

<p>Отож, підсумовуючи вище сказане, переходьте на Windows 8 і не пошкодуєте. Хочу зазначити що це всього моя рекомендація і думка про цю систему, мені ніхто не платив за “рекламу”. Спасибі за увагу! Залишайте коментарі!</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
