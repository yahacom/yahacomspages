<p>Туристська група – об’єднання людей за спільним інтересом, котрі виявили бажання піти в мандрівку певної складності під керівництвом певної особи. Підбір учасників для мандрівки вимагає певних знань і досвіду попередніх походів. Та як правило потенційні учасники самі в змозі оцінити свої можливості і вирішити чи варто їм іти. Формування групи важливий етап планування і організації мандрівки. Чому?</p>

<p>Давайте розглянемо ситуацію: планується похід 3 ступеня складності (більше 75 км на 6-8 днів; <em>детальніше про категорії складності походу – <a href="/tourism/sportyvnyj-turyzm-zvannya-ta-rozryady" title="Спортивний туризм, звання та розряди">Спортивний туризм, звання та розряди</a></em>), все чудово, зібралась група 7 чоловік із них дві дівчини. Вийшли на маршрут і тут, уже до першого привалу виявляється, що один із учасників не достатньо підготовлений фізично, наприклад, це один із хлопців. Ось тут і починаються труднощі: група відстає від графіку, слабшого потрібно розвантажувати, навантажуючи його речима інших і тд. Це все значно ускладнює просування по маршруту, а також створює деякий моральний дискомфорт у всіх учасників.</p>

<p>Керівник мандрівки на самих ранніх стадіях підготовки походу має перевірити фізичну підготовку учасників і провести необхідні тренування. <em>Почитати про керівника можна у статті <a href="/tourism/pryntsypy-orhanizatsiji-pishohidnyh-mandrivok/kerivnyk-pohodu-hto-vin" title="Керівник походу – хто він?">Керівник походу – хто він</a>.</em> Також варто відмітити моральний стан, адже, похід це відрив від цивілізації на певний час і це також морально навантажує учасників. Є також певні вимоги на рахунок формування туристської групи – це вік і туристичний досвід.</p>

<p><a href="/content/2012/09/vymogy_do_viky.jpg"><img src="/content/2012/09/vymogy_do_viky.jpg" alt="Вимоги до віку" /></a></p>

<p>У таблиці вище наведено яким повинен бути мінімальний вік учасників та керівника для допуску у спортивний похід певної складності. У останньому стовпчику вказано мінімальну і максимальну кількість учасників мандрівки включаючи керівника. Однак, мушу зазначити, якщо мінімальну кількість потрібно дотримуватись з міркувань безпеки і зручності організації та проведення, то максимальна потребує великого досвіду – керувати такою групою не просто. Оптимальною кількістю учасників є 8 чоловік для будь якого походу. З такою кількістю не важко пересувати громадським та рейсовим транспортом. Легше контролювати порядок та дисципліну в групі.</p>

<p><a href="/content/2012/09/dosvid.jpg"><img src="/content/2012/09/dosvid.jpg" alt="Вимоги до досвіду учасників групи" /></a></p>

<p>А у другій таблиці описано які ставляться вимоги до туристичного досвіду мандрівників. Таким чином, якщо учасник збирається в похід ІІ к.с. , то в нього вже повинен бути досвід участі в І к.с., проте, є деякі виключення, котрі дозволяють перескочити через одну ступінь/категорію. До керівників же вимоги жорсткіші – окрім участі у поході тої самої категорії, вони повинні також мати досвід керівництва походом на категорію/ступінь менше.</p>

<p>Що ж, сподіваюсь, ви зрозуміли основні фактори на які потрібно звертати увагу при формуванні групи учасників походу. Скажу лише одне, важливо, щоб із складом групи всі учасники були згідні до початку мандрів, адже конфлікти між мандрівниками нікому не потрібні.</p>

<p>Залишайте коментарі, мені важлива ваша думка! Також, по темі ви можете задавати запитання…</p>
