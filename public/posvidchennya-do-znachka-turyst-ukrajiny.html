<!DOCTYPE html>
<html>
<head>
    <meta charset="utf-8">
    <title>Посвідчення до значка &#8220;Турист України&#8221; - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>Раніше я писав <a href="/public/znachok-turyst-ukrajiny" title="Значок “Турист України”">про значок “Турист України”</a> і наводив нормативи для його отримання. Так от, до значка обов’язково додається посвідчення встановленого зразка. Цей зразок умовно описано в <a href="/content/2014/07/pologennya_pro_znak_tyrist_Ukrainy.pdf">Положенні про значок “Турист України”</a>. Я бачив лише один варіант існуючого посвідчення і він мені не зовсім подобається. Власне, такі посвідчення є і у мене, і я до цього видавав їх своїм значкістам. Зауважу, що ті посвідчення не є якимось чином затверджені документально. І їх робив мій знайомий. А не подобається воно мені через не якісне зображення значка на титульному боці, та й купа міністерств і служб ні до чого. Саме тому я вирішив розробити власний макет посвідчення згідно із затвердженим у положенні зразком. Ознайомитися із бланком Ти можеш нижче.</p>

<p><a href="/content/2015/01/preview_card_TouristOfUkraine.jpg"><img src="/content/2015/01/preview_card_TouristOfUkraine.jpg" alt="Бланк макету Посвідчення до значка &quot;Турист України&quot;" /></a></p>

<p>В Положенні вказано, що посвідчення має розміри 7 см в ширину і 10 см в висоту. На титульному боці вказується напис “Федерація спортивного туризму”, “Посвідчення до значка “Турист України” і зображення значка. На зворотньому боці містяться поля для заповнення від руки номера посвідчення, прізвища, імені та по-батькові значкіста, дата видачі, назва організації, що видала значок, прізвище, ініціали і підпис її керівника. На зворотньому боці ставиться печатка організації, що видала значок. Як приклад заповнення, приведу скан свого посвідчення.</p>

<p><a href="/content/2012/05/posv-tourist-of-ukraine1.jpg"><img src="/content/2012/05/posv-tourist-of-ukraine1.jpg" alt="Посвідчення №1 до значка &quot;Турист України&quot;" /></a></p>

<p>Запропонований мною варіант макету Ти можеш завантажити за посиланням нижче і використовувати за потребою безкоштовно! Друкувати посвідчення варто на цупкому білому папері. Зауважу, що я лиш пропоную свій макет до використання і не претендую на те, щоб мій макет був єдино правильним. Залишається лиш одне, знайти самі значки, що на даний момент вкрай важко.</p>

<p><a href="/content/2015/01/blankCardTouristOfUkraine.zip">Завантажити макет посвідчення до значка “Турист України” (1 Mb)</a></p>

<p>Якщо у Тебе є пропозиції щодо макету посвідчення, пиши в коментарі.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
