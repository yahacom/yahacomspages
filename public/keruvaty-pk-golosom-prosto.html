<!DOCTYPE html>
<html>
<head>
    <meta charset="utf-8">
    <title>Керувати ПК голосом? Просто&#8230; - </title>
    <meta name="description" content="Блог, новини і т.д.">
    <link rel="stylesheet" href="/assets/css/style.css">
</head>
<body>
<!-- Header partial -->
<header>
  <h1><a href="/"></a></h1>
  <p>Блог, новини і т.д.</p>
</header>


<main class="container">
    <p>На днях захистив свій курсовий проект. Мушу сказати, що з року в рік вони в мене все цікавіші і цікавіші. Цього разу випало написати програму, що реалізує голосове керування.</p>

<p>Спочатку намагався писати це все на С++. В планах було додати графічний інтерфейс, написаний під Qt. Але тут почалися труднощі. Як тільки почав писати клас, що відповідає за запис звуку у файл. Готові рішення бібліотеки Qt вперто відмолялися виконувати свій функціонал.</p>

<p>Після цього перейшов на java і тут, діло пішло. Варто сказати, що мову java я не вивчав, але особливих складнощів це не викликало, бо синтаксис java і C++ дуже схожий. Із зміною мови програмування відповідно змінилось і середовище розробки – я перейшов на eclipse juno. Хочу сказати, що це середовище мені сподобалось. В ньому дуже зручно працювати, а в випадку якихось помилок, програма сама пропонує шляхи їх вирішення.</p>

<p>Щодо проекту, то в основу вирішення проблеми голосового керування було покладено сервіс голосового пошуку від Google. Він дозволяє отримати текст із голосової команди, при тому, що голосова команда може бути сказана абсолютно любою людиною. Також можна підлаштувати мову розпізнавання.</p>

<p>Отож, я реалізував можливість голосового керування. Аби добитися результату, моя програма моніторить рівень звуку що поступає на мікрофон, записує звук у файл, конвертує його у формат FLAC. Далі відсилає запит до Google і отримує текстову команду. Далі вже діло техніки – що прикрутити до цієї команди.</p>

<p>Ось такою цікавою була моя курсова в цьому семестрі. Якщо виникли запитання чи Вам потрібно реалізувати щось подібне, звертайтеся.</p>

</main>

<!-- Footer partial -->
<footer>
  <p>&copy;  2023</p>
</footer>

</body>
</html>
