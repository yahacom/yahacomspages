<p>Із цієї статті ви дізнаєтесь що таке спортивний туризм, як його класифікують за складністю і які є завння і розряди.</p>

<p>Отож, спортивний туризм – це неолімпійський вид спорту з подолання певного маршруту. Маршрут може бути прокладений по грунтовій, кам’яній, водній поверхні землі. Маршрут має певну протяжність і долається пішки, на велосипеді чи автомобілі, яхті тощо, в залежності від виду туризму (детальніше про види на сторінці <a href="/tourism" title="Туризм">Туризм</a>). На маршруті є різні специфічні перешкоди, які долаються учасниками походу. Серед перешкод, наприклад, гори, перевали, річки та ін. Наприклад, в поході дністровським каньйоном ми долали таку перешкоду як р. Стрипа (детальніше в статті-звіті <a href="/public/dnistrovskym-kanjonom" title="Дністровським каньйоном">Дністровським каньйоном</a>). Спортивний туризм має за мету удосконалення знань і навичок, фізичної підготовленості, необхідних для безепечного пересування людини по місцевості. Всі питання спортивного туризму в Україні вирішує <a href="http://www.fstu.org.ua/">Федерація спортивного туризму України</a>.</p>

<p>В залежності від складності обраного групою маршруту, кількості і важкості подолання природніх перешкод, тривалості та протяжності походи поділяють на категорійні і ступеневі (некатегорійні). Ступеневі походи легші і не потребують настільки серйозного ставлення до організації і подолання, як категорійні. У таблиці нижче наведено нормативи спортивних туристичних походів.</p>

<p>Основні нормативи спортивних туристичних походів</p>

<p><a href="/tourism/sportyvnyj-turyzm-zvannya-ta-rozryady/trip-clases"><img src="/content/2012/07/trip-clases.jpg" alt="" title="Нормативи спортивних туристичних походів" /></a></p>

<p>Із таблиці видно, що існує шість категорій складності (I-VI) походів і три ступені складності (1-3). Кольором в таблиці відзначено складність походу. За участь чи керівництво у спортивних походах присуджується спортивний розряд чи звання. Щоб його отримати, попередньо похід реєструють у МКК (Маршрутно-кваліфікаційна комісія), а після проходження мандрівки складають звіт та подають до МКК у письмовій чи усній формі. Комісія оцінює мандрівку і дає висновок про залік походу та присуждує розряди чи звання відповідно до класифікації туристичних спортивних походів. Про те як правильно оформити документи та написати звіт про похід можна буде прочитати згодом у наступних статтях, не пропустіть. Розглянемо таблицю:</p>

<p>Класифікаційна таблиця туристичних спортивних походів</p>

<p><a href="/tourism/sportyvnyj-turyzm-zvannya-ta-rozryady/trip-clases1"><img src="/content/2012/07/trip-clases1.jpg" alt="" title="Класифікаційна таблиця спортивних туристичних походів" /></a></p>

<p>У таблиці КМС – кандидат у майстри спорту, МС – майстер спорту, МСМК – майстер спорту міжнародного класу.</p>

<p>Таким чином якщо ви правильно організуєте, успішно пройдете похід, наприклад, І категорії складності, після чого напишете звіт і подасте до МКК, то вам присудять ІІІ дорослий розряд з пішохідного туризму. Варто зазначити, що на території України можливо проводти походи лише до ІІІ к.с. включно. Нам не вистачає складності місцевості і складності природних перешкод.</p>

<p>Ось ми з’ясували з вами що таке спортивний туризм, як його класифікують та які звання і розряди можна отримати за проходження того чи іншого маршруту. Коментуйте, ставте лайки, мені важлива ваша думка. Запитання можете поставити тут в коментарях, або пишіть на почту чи в соц. мережі (контакти на сторінці <a href="/profile" title="Проfile">Проfile</a>).</p>
